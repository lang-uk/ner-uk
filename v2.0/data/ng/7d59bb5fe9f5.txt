Херсонський міський суд Херсонської області визнав винною колишню заступницю голови Херсонського відділення АМКУ Наталю Бережанську у несвоєчасному поданні річної декларації «після звільнення».
Про це свідчить постанова суду від 13 серпня.
Правопорушення стосується періоду, упродовж якого Бережанська займала посаду заступника голови Херсонського ОТВ АМКУ-начальника відділу досліджень і розслідувань.
Як встановили в Управлінні захисту економіки в Херсонській області Департаменту захисту економіки Нацполіції, Бережанська подала декларацію «після звільнення» за 2018 рік несвоєчасно – 10 червня цього року, хоча звільнена була ще влітку минулого року.
На свій захист Бережанська пояснила, що працівники УЗЕ не уповноважені збирати докази і складати протоколи про вчинення адміністративних правопорушень.
Суд не підтримав аргументації екс-чиновниці, вирішивши справу не на її користь.
> «До завдань Департаменту захисту економіки НП України віднесено боротьба з > корупцією й хабарництвом у сферах, які мають стратегічне значення для > економіки держави, та серед посадових осіб органів державної влади і > самоврядування ; протидія корупційним правопорушенням і правопорушенням, > пов'язаним з корупцією», – нагадав суд.
Так, суд визнав Бережанську винною у порушенні ч. 1 ст. 172-6 КУпАП, на наклав стягнення у вигляді штрафу розміром 850 грн (50 неоподатковуваних мінімумів доходів громадян).
Нагадаємо, 31 липня 2018 року Прокуратура Херсонської області спільно з місцевим спецпідрозділом Управління СБУ викрили на той момент заступницю голови Херсонського тервідділення Наталю Бережанську на хабарі у розмірі $4 тис за обіцянку суб'єкту господарювання закрити очі на здійснене ним порушення конкурентного законодавства.
2 серпня Бережанській повідомили про підозру.
Того ж дня чиновниця подала декларацію перед звільненням, у якій не вказала фірму чоловіка ПП «Землемір».
7 серпня Бережанська внесла уточнення в цей документ, цього разу задекларувавши активи чоловіка.
У вересні минулого року екс-антимонопольницю відпустили під заставу у 147 тис. грн.
Додамо також, у липні цього року В'ячеслава Василенка, який очолював Херсонське відділення Антимонопольного комітету на час затримання Бережанської, призначили головою Житомирського територіального відділення АМКУ.