Департамент житлового господарства Харківської міськради 15 березня за результатами тендеру уклало угоди на послуги в галузі реклами вартістю 124 тис грн.
Про це повідомляється в «Віснику державних закупівель».
ТОВ «Паланка» отримає 60 тис грн. за виготовлення оголошень форматом А4 на самоклеючому папері типу evrotac 80 в кількості 109 тис. шт.
ТОВ «Юридичне агентство Альтернатива» отримає 64 тис грн. за проведення рекламно-інформаційної та організаційної роботи з метою сприяння створенню ОСББ.
Виконавець повинен роздрукувати плакати формату А-2 в кількості 5000 штук та формату А-3 в кількості 40000 штук.
Також потрібно роздрукувати методичні посібники відносно реєстрації та подальшої діяльності ОСББ з переліком нормативно-правових актів України, які регулюють вказане питання, в кількості 2000 штук.
Передбачено розповсюдження реклами в місцях перебування великої кількості людей, безпосередньо в транспорті КП «Харківський метрополітен», на інформаційних стендах житлових будинків.
Також потрібно провести десять круглих столів з мешканцями житлових будинків в м. Харкові з наступним переліком питань:
* концепції державної політики у житловій сфері ; стан житлово-комунального господарства України ; поняття ОСББ ; необхідність і мета створення ОСББ в Україні.
Переваги ОСББ: правові, господарські, фінансові ; * цивільно-правові засади створення та функціонування ОСББ, процедура створення ОСББ ; * управління спільним майном ОСББ – відносини власників у багатоквартирному будинку ; членство в ОСББ ; прийняття рішень в ОСББ ; утримання житлового комплексу на балансі ; * організація господарської діяльності ОСББ ; * утримання житлового будинку та прибудинкової території ; * порядок формування тарифів на житлово-комунальні послуги.
Нагадаємо, в 2011 року Департамент житлового господарства уклав угоду з Харківською національною академією міського господарства вартістю 150 тис грн. на на підвищення кваліфікації ініціативних груп, представників органів управління об'єднань співвласників багатоквартирних будинків (ОСББ).