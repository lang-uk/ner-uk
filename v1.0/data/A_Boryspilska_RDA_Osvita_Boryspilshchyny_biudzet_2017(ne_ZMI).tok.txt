
Долучилися до заходу заступник голови райдержадміністрації Сергій Білецький , начальник управління фінансів Тамара Матяш , начальник відділу освіти Микола Каськів , директори загальноосвітніх шкіл I-III ступенів , опорних шкіл та навчально-виховних об’єднань .


У вступному слові Сергій Володимирович ознайомив працівників освітньої галузі з нововведеннями в чинному законодавстві , розповів про підвищення заробітної плати в 2018 році та акцентував на впорядкуванні офіційної документації шкіл .


За словами заступника голови РДА , школи Бориспільського району — перші в Київській області , які набули статусу розпорядників коштів .
Очільник запросив до виступу кожного директора з проханням прозвітувати про нормативно-правову документацію , якою керуються вони в щоденній роботі .


Сергій Білецький заявив , що кожна школа та дитячий садочок повинні отримати автономію .
Для цього слід провести реєстрацію ЗОШ та НВО як юридичних осіб в Державному реєстрі речових та майнових прав .
Це — основне завдання керівників закладів освіти .
Також він звернув увагу присутніх на необхідність приведення у відповідність до законодавчих норм Статутів та Положень закладів освіти .
Термін виконання : один тиждень .


Присутні обговорили кадрові питання .
Зокрема , йшлося про обов’язкові штатні одиниці медичної сестри та логопеда .
Якщо присутність медсестри в навчальному закладі є вкрай необхідною , то доцільність введення в школі посади логопеда обговорюватиметься та вивчатиметься по кожній школі окремо .
За орієнтовною оцінкою освітян , близько 30 % учнів початкової ланки потребують кваліфікованої логопедичної допомоги .


Важливим напрямом розвитку дитини керівництво району назвало інклюзивну освіту .
Станом на 11 вересня поточного року в районі зареєстровано 7 класів із інклюзивним навчанням , де навчаються семеро дітей .
Класи працюють в Гірській , Гнідинській , Іванківській та Щасливській школах .
Заступник голови райдержадміністрації наголосив на тому , що РДА готова виділити необхідні кошти для підтримки інклюзивного навчання .


Директори шкіл мали можливість висловити свої пропозиції та зауваження , а також поставити до керівництва району запитання щодо фінансування ремонтних робіт , харчування школярів , позашкільного дозвілля .

