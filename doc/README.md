# Інструкція з NER-розмітки тексту

(Версія 2022-02-11)

NER — це назва, яка вказує на певну унікальну сутність. До них відносяться імена осіб, назви місцевостей, організацій, творів, веб-сайтів і т.і.
Вона складається з одного або декількох слів. Будь-яка NER-сутність має містити хоча б одне слово з великої літери або написане іншою мовою (виключення можуть скаладати випадки, коли допущена помилка написання чи весь текст приведений до одного регістру). Але деякі сутності можуть містити також і слова з маленької літери (`Маркіз де Сад`, `Кримінальний кодекс України`, `поліклініка №3`).

До NER не відносяться і, відповідно, не виділяються:

- звичайні іменники, які по тим чи іншим причинам написані з великої літери
- в тому числі також назви хвороб, місяців, посад, сортів рослин, тварин і т.п. назви, які пишуться з маленької літери (але помилково можуть також бути написані з великої літери)
- загальноприйняті абревіатури звичайних іменників, які не вказують на унікальну сутність: `ЗМІ`, `ВНЗ`, `БТІ` (але `ООН`, `НАТО` — це NER)
- нові власні іменники, які стали загальновживаними: "компанія Facebook" (`Facebook` - це NER), "у своєму Фейсбуку" (тут `Фейсбуку` це вже не NER)
- прикметники або іменники, які є похідними від NER-сутностей: `кіровоградський`, `УДАРівці` (однак, різні відмінки одного й того самого іменника залишаються NER-сутностей - наприклад в словосполученні "Наташина мама" `Наташина` — *PERS*) 


## Загальні правила анотації

- одна сутність має бути неперервною: `Тарас Шевченко`, а не окремо `Тарас` і `Шевченко`, `Тернопільска міська рада`
- дві сутності, що стоять поряд, мають бути виділені окремо. Приклад: "спікер Верховної Ради Гройсман" - тут `Верховної Ради` — це окрема сутність типу *ORG*, `Гройсман` — окрема типу *PERS* 
- якщо назва повністю знаходить в лапках (приклад: "картина «Ніч на Дніпрі»", `картина` не є частиною NER-сутності), то виділяти її без лапок (тільки слова), якщо ж назва включає слово в лапках, то виділяти також і лапки (`Школа-інтернат "Барвінок"` — все повністю NER-сутність)
- якщо одна сутність є частиною іншої (як правило, це стосується географічних назв), то додатково виділити її не треба ("картина «Ніч на Дніпрі»": `Ніч на Дніпрі` — це сутність типу *MISC*, слово `Дніпрі` окремо не виділяємо). Виключенням з цієї ситуації є сутності *DOC* котрі містять в собі дату договору/документу, як невід'ємну частину назви документа а також сутності типу *PERIOD* які можуть містити в собі також дві окремих дати
- при анотації дуже важливо дотримуватись однакових підходів до виділення та класифікації подібних сутностей, бути уважними і педантичними


## Типи сутностей

- *ORG* (організація) — назва будь-якої компанії, бренду, агенції, організації, установи (включно з релігійними, неформальними, некомерційними), партії, гурту, об'єднання людей, а також певних проектів (фестиваль, програма на телебаченні тощо). Приклади: `ЮНЕСКО`, `INSIDER`, `Україньска правда`, `КМДА`, `Київський міський ордена Трудового червоного гудзика музей космонавтики ім. С.П. Корольова` і т.і. *ORG* може включати досить багато слів, частина яких пишеться з маленької літери. Але, як правило, такі сутності мають виділятись як локація (*LOC*). Окремі підрозділи організацій (наприклад, "інформаційний департамент Національної гвардії") не входять у NER-назву, тобто треба виділяти тільки назву самої організації організацію (тут — `Національної гвардії`). Як правило, це можна розрізнити по використанню великої літери (тобто `Головне управління МВС України в м.Києві` є сутністю повністю, а якщо використовується словосполучення "управління МВС України", то сутність в ньому — це тільки `МВС України`).
- *PERS* (персона) — ім'я будь-якої персони (людини, персонажа, тварини, людиноподібного персонажу (вампіри, духи, русалки тощо)), може складатися з декількох власних іменників, всі з яких, як правило, пишуться з великої літери. Виключення є ситуації, коли саме ім'я включає якийсь титул: `Маркіз де Сад` (але не `пан Андрій` чи `лікар Френк` — в загальному випадку назви посад або роповсюдженні звертання не включаються до імені, тобто сутності тут будуть `Андрій` та `Френк`). Особливий випадок, це коли імена декількох осіб пишуться разом з одним прізвищем: `Андрій і Тарас Шевченко` — тут треба виділити всі 4 слова як одну сутність.
- *LOC* (локація) — будь-які географічні назви (райони, населені пункти та великі міста, області/штати/повети/регіони, назви річок, гір, озер, морей, океанів, горні масиви, акваторії, країни, континенти), наприклад (`CША`, `Вигурівщина`, `р. Ворскла`), топоніми (`Будинок Офіцерів`), адреси (`вул. Хрещатик 1`). , будівлі та споруди, що мають власну назву (аеропорти, мости, акведуки). У випадку, коли назва країни ("Росія напала на Україну"), міста ("позиція офіційного Вашингтону") чи топоніма ("гвардія Майдану") використовується у якості політичного суб'єкту, це все одно виділяється як сутність типу *LOC*.
- *MON* — Грошові суми (включно з валютою)
- *PCT*	— Відсотки (включно зі знаком відсотку або зазначенням слів відсоток, процент, процентний пункт, тощо)
- *DATE* — Повні та неповні дати (сторіччя, рік, місяць, день тижня)
- *TIME* — Час (текстовий або числовий)
- *PERIOD* — Період з двох (повних або неповних) дат 
- *JOB* — Посада
- *DOC* — Документи: договори, накази, законопроєкти, закупівлі
- *QUANT* —	Результати вимірювання, як от вага, кількість, відстань
- *ART* — Витвори мистецтва, як от "пересопницьке євангеліє", "мона ліза", "Let it Be" ("казка «Вовк і семеро козлят»" — тут сутність — це `Вовк і семеро козлят` без слова казка), а також продукти: айфон, Tesla Model S Plaid, "Мівіна".
- *MISC* (все інше) — інші сутності, які не входять до перелічених вище: назви свят, торгівельних марок (але не брендів, див. *ORG*) і подібні їм (сорт рослини `Chameleon`), веб-сайтів (`rada.gov.ua`), а також назви битв, війн, спортивних подій, ураганів (Велика депресія, Чорний понеділок), тощо. Якщо не зрозуміло, що за сутність, то треба відносити її до цієї категорії.

## Приклади анотацій з роз'ясненнями

![2](2.png)

- `Тувім` (*MISC*) — не зрозуміло, це ім'я людини, стиль поезії чи щось ще
- премія в царині дитячої літератури "Великий Іжак" — NER `Великий Іжак` як *ORG*, бо премія — це певна установа
- у той же час `Стежка вздовж ріки` — *MISC*, бо це твір
- `Магдалини` (*PERS*) — бо тут це просто ім'я, а не назва твору
- `ТУГи` (*ORG*) — бо в цьому контексті зрозуміло, що це скорочення від `Товариство Усамітнених Графоманів`. В той же час, якщо "Товариство Усамітнених Графоманів" — це назва твору, то правильна анотація для обох вживань — *MISC*

---

![4](4.png)

- `Боїнги`, `ТУшки`, `Ани`, `Яки` (*ART*) — моделі літаків
- `СРСР` (*LOC*) — назва країни

---

![11](11.png)

- `Микола та Лариса Онули` (*PERS*) — виділено разом, щоб не втратити інформацію, що Микола теж Онул (ці сутності будуть потім розділені автоматично під час пост-обробки отриманих даних)
- `100-й округ` (*ORG*) — бо це юридична сутність/в певній мірі установа

---

![13](13.png)

- село `Шевченкове` `Звенигородського району` (*LOC*) — виділено 2 окремі сутності
- `Наймичка` (*ART*) — назва твору

---

![14](14.png)

- лікарні, поліклініка виділені, бо вони мають номери, тобто це назва конкретної установи. В ідеалі, вони мали б писатись з великої літери

---

![15](15.png)

- вірус `Ньюкасла` виділено окремо як *MISC*, бо назви хвороб ми не виділяємо, але в цьому випадку NER-сутність, яка є частиною назви хвороби, втрачає своє первинне значення як *LOC* (або *PERS* — в даному випадку не відомо, бо це може бути і прізвище вченого, як у випадку "Альцгеймера")

---

![16](16.png)

- фестиваль — *ORG*
- `Софія`/`Sofia` (*ORG*) — тому що у даному випадку це назва музичної групи чи проекту

---

![17](17.png)

- `ОЕ`, `Океанів` (*ORG*) — різні варіації назви музичного гурту
- CD `Sofiya` (*ART*), тому що в даному випадку йдеться вже не про гурт, а про однойменний твір

---

![18](18.png)

- зверніть увагу на тегування програм
- `Митний союз` (*LOC*), бо це гео-політичне утворення

---

![19](19.png)

- повна і скорочена назва `ЕРП` виділені окремо
- `Вінницької, Дніпропетровської ... областях` (*LOC*) — виділено разом, бо всі назви мають містити слово область (ці сутності будуть потім розділені автоматично під час пост-обробки отриманих даних)


## Що треба зробити?

1. У вікні браузера виділяти мишкою NER-сутності і вказувати відповідний тип

    ![Додавання сутності](1.png)

2. Для видалення помилкової анотації треба виділити анотацію, подвійно клікнути на неї, а потім натиснути кнопку "Видалити"

    ![Видалення сутності](12.png)
  
3. Для зміни типу сутності або зміни границь сутності потрібно також подвійно клікнути на неї та обрати відповідні дії
4. Після закінчення роботи зі всім фрагментом тексту повторно перевірити, чи нічого не пропущено і чи правильно розставлені всі анотації, після чого відправити їх на сервер
