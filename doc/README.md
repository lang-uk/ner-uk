# Інструкція з NER-розмітки тексту

(Версія 2022-02-11)

Named Entity (NE) — це назва, яка вказує на певну унікальну сутність. До сутностей належать імена осіб, назви місцевостей, організацій, творів, веб-сайтів і т.і.
Сутність складається з одного або декількох слів. Будь-яка іменована сутність має містити хоча б одне слово з великої літери або написане іншою мовою (винятками є випадки, коли допущена помилка написання чи весь текст приведений до одного регістру). Але деякі сутності можуть містити також і слова з маленької літери (`Маркіз де Сад`, `Кримінальний кодекс України`, `поліклініка №3`, `народний депутат`, `червень 2020 р.`).

До іменованих сутностей не належать і, відповідно, не виділяються:

- загальні іменники, які з тих чи інших причин написані з великої літери
- назви хвороб, сортів рослин, тварин і т.п. назви, які пишуться з маленької літери (але помилково можуть також бути написані з великої літери)
- загальноприйняті абревіатури загальних іменників, які не вказують на унікальну сутність: `ЗМІ`, `ВНЗ`, `БТІ` (але `ООН`, `НАТО` — це сутності)
- нові власні іменники, які стали загальновживаними: "компанія Facebook" (`Facebook` - це сутність), "у своєму Фейсбуку" (тут `Фейсбуку` - це вже не сутність)
- прикметники або іменники, які є похідними від іменованих сутностей: `кіровоградський`, `УДАРівці` (однак, різні відмінки одного й того самого іменника залишаються сутностями - наприклад, у словосполученні "Наташина мама" `Наташина` — *PERS*) 


## Загальні правила анотації

- одна сутність має бути неперервною: `Тарас Шевченко`, а не окремо `Тарас` і `Шевченко`, `Тернопільска міська рада`
- дві сутності, що стоять поряд, мають бути виділені окремо. Приклад: "спікер Верховної Ради Гройсман" - тут `спікер`  — це окрема сутність типу *JOB*, `Верховної Ради` — це окрема сутність типу *ORG*, `Гройсман` — окрема типу *PERS* 
- якщо назва повністю знаходиться в лапках (приклад: "картина «Ніч на Дніпрі»", `картина` не є частиною сутності), то виділяти її без лапок (тільки слова); якщо ж назва містить слово в лапках, то виділяти також і лапки (`Школа-інтернат "Барвінок"` — все повністю сутність)
- якщо одна сутність є частиною іншої (як правило, це стосується географічних назв), то додатково виділяти її не треба ("картина «Ніч на Дніпрі»": `Ніч на Дніпрі` — це сутність типу *ART*, слово `Дніпрі` окремо не виділяємо). Винятком є сутності *DOC* котрі містять в собі дату договору/документу як невід'ємну частину назви документа, а також сутності типу *PERIOD* які можуть містити в собі також дві окремих дати
- при анотації дуже важливо дотримуватись однакових підходів до виділення та класифікації подібних сутностей, бути уважними і педантичними


## Типи сутностей

- *ORG* (організація) — назва будь-якої компанії, бренду, агенції, організації, установи (включно з релігійними, неформальними, некомерційними), партії, гурту, об'єднання людей, а також певних проєктів (фестиваль, програма на телебаченні тощо). Приклади: `ЮНЕСКО`, `INSIDER`, `Українська правда`, `КМДА`, `Київський міський ордена Трудового червоного гудзика музей космонавтики ім. С.П. Корольова` і т.і. *ORG* може включати досить багато слів, частина яких пишеться з маленької літери. Окремі підрозділи організацій (наприклад, "інформаційний департамент Національної гвардії") не входять у сутнісь, тобто треба виділяти тільки назву самої організації (тут — `Національної гвардії`). Як правило, це можна розрізнити по використанню великої літери (тобто `Головне управління МВС України в м.Києві` є сутністю повністю, а якщо використовується словосполучення "управління МВС України", то сутність в ньому — це тільки `МВС України`).
- *PERS* (персона) — ім'я будь-якої персони (людини, персонажа, тварини, людиноподібного персонажу на кшталт вампіра, духа, русалки тощо). Ім'я може складатися з декількох власних іменників, всі з яких, як правило, пишуться з великої літери. Винятком є ситуації, коли саме ім'я включає якийсь титул: `Маркіз де Сад` (але не `пан Андрій` чи `лікар Френк` — в загальному випадку назви посад або розповсюдженні звертання не є частиною імені, тобто сутності тут будуть `Андрій` та `Френк`). Особливий випадок — це коли імена декількох осіб пишуться разом з одним прізвищем: `Андрій і Тарас Шевченко` — тут треба виділити всі 4 слова як одну сутність.
- *LOC* (локація) — будь-які географічні назви (райони, населені пункти та великі міста, області/штати/повіти/регіони, назви річок, гір, озер, морів, океанів, гірських масивів, акваторій, країн, континентів). Наприклад: `CША`, `Вигурівщина`, `р. Ворскла`, топоніми (`Будинок Офіцерів`), адреси (`вул. Хрещатик 1`), будівлі та споруди, що мають власну назву (аеропорти, мости, акведуки). У випадку, коли назва країни ("Росія напала на Україну"), міста ("позиція офіційного Вашингтону") чи топоніма ("гвардія Майдану") використовується у якості політичного суб'єкту, це все одно виділяється як сутність типу *LOC*.
- *MON* — грошові суми включно з валютою. Наприклад: `1000 гривень`, `500 грн`, `1000 (одна тисяча) гривень`, `один мільйон гривень`, `$400000`, `$400,000`, `15-16 млрд грн`, `один мільйон триста п'ятдесят п'ять тисяч гривень 77 копійок`, `$1,5 млн`, `$200 тисяч`, `57898490,55 (п'ятдесят сім мільйонів вісімсот дев'яносто вісім тисяч чотириста дев'яносто грн 55 коп) гривень`.
- *PCT*	— відсотки (включно зі знаком відсотку або зазначенням слів відсоток, процент, процентний пункт, тощо). Наприклад: `10%`, `п'ять відсотків`, `двісті процентів`, `1,1 процентного пункту`.
- *DATE* — повні та неповні календарні дати (сторіччя, рік, місяць, день). Наприклад: `10.12.1999 р.`, `2014 році`, `червні цього року`, `вісімнадцятому сторіччі`. Слово "рік" є частиною дати, якщо воно присутнє. Прийменники не є частиною дати, тобто у фразі "у 2015 році" виділяємо лише `2015 році`.
- *TIME* — час (текстовий або числовий). Наприклад: `першій годині`, `18:30`, `пів на третю`. Прийменники не є частиною сутності.
- *PERIOD* — часовий період, який може містити дві (повні або неповні) дати. Наприклад: `восьми місяців`, `три роки`, `22 години`, `2014-2015 роках`, `червня по липень 2020 р.`. Кожну дату в межах періоду також виділяємо як *DATE*.
- *JOB* — посада конкретної людини. Наприклад: `продавчиня`, `лікар-гінеколог`, `народний депутат`, `юрист`, `в.о. прем'єр-міністра`, `заступник міністра освіти`. Якщо після посади йде організація, вона зазвичай не є частиною посади. Наприклад, у фразі "директор інвестиційного фонду" виділяємо тільки `директор`, а у фразі "народний депутат восьмого скликання" виділяємо тільки `народний депутат`.
- *DOC* — документи: договори, накази, законопроєкти, закупівлі. Наприклад: `кримінальному провадженні №422016101110000067`, `договором підряду № 6 від 02.04.2007`, `законопроєкт №4668`. Якщо в назві документа є дата, додатково виділяємо її як *DATE*.
- *QUANT* —	число з одиницею вимірювання, як от вага, відстань, розмір. Наприклад: `3 кілограми`, `сто тисяч миль`, `120 км/год`, `60 кв м`, `60 кВт`. Звичайні числівники виділяти не треба: "3 яблука" чи "1,5 тисячі вулиць" не виділяємо, бо яблуками і вулицями нічого не вимірюють.
- *ART* — витвори мистецтва, як от "Пересопницьке Євангеліє", "Мона Ліза", "Let it Be" ("казка «Вовк і семеро козенят" — тут сутність — це `Вовк і семеро козенят` без слова казка), а також продукти: iPhone, Tesla Model S Plaid, "Мівіна".
- *MISC* (все інше) — інші сутності, які не входять до перелічених вище: назви свят, торгівельних марок (але не брендів, див. *ORG*) і подібні їм (сорт рослини `Chameleon`), веб-сайтів (`rada.gov.ua`), а також назви битв, війн, спортивних подій, ураганів (Велика депресія, Чорний понеділок), тощо. Якщо не зрозуміло, що за сутність, то треба відносити її до цієї категорії.

Приклад анотування з різними типами сутностей:

![20](20.png)

## Приклади анотацій з роз'ясненнями

![2](2.png)

- `Тувім` (*MISC*) — не зрозуміло, це ім'я людини, стиль поезії чи щось ще
- премія в царині дитячої літератури "Великий Іжак" — NER `Великий Іжак` як *ORG*, бо премія — це певна установа
- у той же час `Стежка вздовж ріки` — *MISC*, бо це твір
- `Магдалини` (*PERS*) — бо тут це просто ім'я, а не назва твору
- `ТУГи` (*ORG*) — бо в цьому контексті зрозуміло, що це скорочення від `Товариство Усамітнених Графоманів`. В той же час, якщо "Товариство Усамітнених Графоманів" — це назва твору, то правильна анотація для обох вживань — *MISC*

---

![4](4.png)

- `Боїнги`, `ТУшки`, `Ани`, `Яки` (*ART*) — моделі літаків
- `СРСР` (*LOC*) — назва країни

---

![11](11.png)

- `Микола та Лариса Онули` (*PERS*) — виділено разом, щоб не втратити інформацію, що Микола теж Онул (ці сутності будуть потім розділені автоматично під час пост-обробки отриманих даних)
- `100-й округ` (*ORG*) — бо це юридична сутність/в певній мірі установа

---

![13](13.png)

- село `Шевченкове` `Звенигородського району` (*LOC*) — виділено 2 окремі сутності
- `Наймичка` (*ART*) — назва твору

---

![14](14.png)

- лікарні, поліклініка виділені, бо вони мають номери, тобто це назва конкретної установи. В ідеалі, вони мали б писатись з великої літери

---

![15](15.png)

- вірус `Ньюкасла` виділено окремо як *MISC*, бо назви хвороб ми не виділяємо, але в цьому випадку NER-сутність, яка є частиною назви хвороби, втрачає своє первинне значення як *LOC* (або *PERS* — в даному випадку не відомо, бо це може бути і прізвище вченого, як у випадку "Альцгеймера")

---

![16](16.png)

- фестиваль — *ORG*
- `Софія`/`Sofia` (*ORG*) — тому що у даному випадку це назва музичної групи чи проекту

---

![17](17.png)

- `ОЕ`, `Океанів` (*ORG*) — різні варіації назви музичного гурту
- CD `Sofiya` (*ART*), тому що в даному випадку йдеться вже не про гурт, а про однойменний твір

---

![18](18.png)

- зверніть увагу на тегування програм
- `Митний союз` (*LOC*), бо це гео-політичне утворення

---

![19](19.png)

- повна і скорочена назва `ЕРП` виділені окремо
- `Вінницької, Дніпропетровської ... областях` (*LOC*) — виділено разом, бо всі назви мають містити слово область (ці сутності будуть потім розділені автоматично під час пост-обробки отриманих даних)


## Що треба зробити?

1. У вікні браузера виділяти мишкою NER-сутності і вказувати відповідний тип

    ![Додавання сутності](1.png)

2. Для видалення помилкової анотації треба виділити анотацію, подвійно клікнути на неї, а потім натиснути кнопку "Видалити"

    ![Видалення сутності](12.png)
  
3. Для зміни типу сутності або зміни границь сутності потрібно також подвійно клікнути на неї та обрати відповідні дії
4. Після закінчення роботи зі всім фрагментом тексту повторно перевірити, чи нічого не пропущено і чи правильно розставлені всі анотації, після чого відправити їх на сервер
