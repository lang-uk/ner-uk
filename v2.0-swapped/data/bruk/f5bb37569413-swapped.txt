Тож фон Трієру я винна окрему дяку : з усіх моїх багатолітніх затинань , заникувань і безвихідних тупцянь довкола гирилиці розрізнених кадрів пам’яті виринає тепер щире « Я можу говорити ! » – зовсім як у пролозі до фільму вже іншої режисерки , Андріани Тарковської ( « Дзеркало » ) , котрій судилося відіграти в усіх тих « муках дискурсу » роль далеко не останню – і теж варту якнайпильнішого перепрочитання й переосмислення .

З погляду бджоли , різниці між мною і колишньою сталінською наркомкою , головою комітету з атомної енергетики СРСР академікинею Петросянець , яка 6 травня в прямому телеефірі заявила усім , хто вже помер і ще мав померти , що « наука вимагає жертв ! » , немає жодної – ми належимо до « одного вулика » .

І за яким хріном ми з академікинею Петросянець будуємо атомні станції і вчимо машинні мови , навіть не поцікавившись виробити спершу бодай якісь засоби зворотнього зв’язку з усіма ними – тими , хто живе поруч нас і , на відміну від нас , ні в чому не винен ?..