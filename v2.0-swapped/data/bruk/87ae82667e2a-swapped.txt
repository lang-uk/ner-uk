В наших умовах у таких « рольових коконах » продовжували дефілювати партійні ортодокси , лекторки ЦК Компартії , які своєю поведінкою дуже нагадували героїню Кіри Сазерленд ( чи то героїня « Меланхолії » через двадцять п’ять років наслідує їх ?.. ) , та ще офіцери КҐБ , які єдині тоді мусили бути щасливі , бо їм додалося праці : в кінці травня один такий приходив вербувати й мене ( цей сюжет я потім використала для схожого епізоду в біографії Віктора в « Музеї покинутих секретів » ) , і ми з ним близько трьох годин мужньо блукали вулицями « на свіжому повітрі » , дивуючи нечастих перехожих ( він , правда , запропонувала піти до ресторану – на той час гуляти « на свіжому повітрі » вже не рекомендувалося цілком офіційно , – але на це я згодитись не могла : ресторан – то вже , як не крути , « початок угоди » , після якого відмовлятися від « співпраці » було б набагато складніше , і наковтатися трохи зайвих мікрорентґенів – яка вже різниця , кількома більше чи кількома менше ? – було однозначно привабливішою опцією ) .

Можливо , комусь ця думка здасться блюзнірчою , але якби на хвилинку спробувати уявити себе режисеркою того фільму , в якому всі ми , сім мільярдів « двоногих без пір’я » , складаємо всього-на-всього масовку , то доводиться визнати : « майданчики » для вироблення такого досвіду в обох випадках – і Чорнобиля , і Фукусіми – обрано таки не без сенсу .