На мою думку , необхідно ввести систему статистики кожного окремого суду та особисто судді на відповідних інтернет-сайтах судів .
Статистичні дані суду включатимуть такі дані : кількість та поіменний список суддів ; кількість справ та їх розділ за категоріями ( кількість цивільних , трудових спорів тощо ) ; кількість проваджень у суді , які були переглянуті в судах вищих інстанцій , із зазначенням кінцевих рішень судів вищих інстанцій ( скасування , зміна тощо ) .
При цьому необхідно надати можливість швидкого переходу до профілю судді з її особистою статистикою .
Вона включатиме такі дані : кількість справ , що розглядалася суддею ; кількість проваджень , що були оскаржені в судах вищої інстанції ( із зазначенням результатів ) , стаж роботи на посаді судді .
Важливо надати користувачам можливість швидкого доступу до кінцевих рішень судді в кожному провадженні .
Варто зазначити , що можливість залишення відгуків про суддю чи суд є не доцільною , адже за результатами розгляду провадження сторони часто не можуть об’єктивно оцінювати роботу судді чи суду .
Адже великий відсоток скасованих ( з ухваленням нового рішення ) та змінених рішень може вказувати , з одного боку , на невизнання однією зі сторін судового рішення як справедливого та правосудного ; з іншого боку , це вказує на можливе неякісне виконання обов’язків судді .
Як наслідок , якщо у судді більшість справ ( > 50 % загальної кількості справ ) були скасовані ( з ухваленням нового рішення ) або змінені , то це може слугувати додатковою підставою для відводу судді .
Таке положення , у разі його закріплення у відповідному законодавстві , по-перше , створить додаткові стимули для якісної роботи судів та суддів , а по-друге , покращить зовнішню комунікацію судів з українським суспільством .
Необхідно « направити » суддів на пошук більшої кількості та кращої якості джерел для підтвердження правосудності свого рішення , а також зробити мову рішення доступнішою для населення .
Адже сьогодні більшість суддів в Україні застосовують переважно позитивістський підхід : навіщо шукати та посилатися на міжнародно-правові джерела , норми Конституції України , рішення ЄСПЛ , доктринальні джерела та ін . , якщо можна зробити посилання на декілька законів та / чи підзаконних нормативно-правових актів .
Для того , щоб судді підходили до написання судових рішень нестандартно ( у порівнянні з сьогоднішніми реаліями судової системи України ) , вбачається можливим проведення Всеукраїнського конкурсу судових рішень .
Таке нововведення підвищить зовнішню комунікацію судової влади з українським суспільством та вмотивує суддів на більш якісне написання судових рішень .
Хорошим прикладом для наслідування може стати Сервіс подання електронних петицій Київській міській раді , а також сервіс подання петицій Президентці України .