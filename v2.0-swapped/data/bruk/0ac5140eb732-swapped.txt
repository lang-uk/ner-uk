Підсмикнувши вузькі штани так високо , що аж ставало видно підтяжки шовкових шкарпеток , і намагаючись не дивитись , на що перетворюються ще годину тому лискучі , напуцовані шкіряні черевики з вузькими носаками і вставками з сукна , докторка Анґер сиділа на краєчку високого пня і , зачаровано стежачи за Марининими рухами , розповідала про чоловіка .
Докторки вже кілька років немає на світі , а мармуровий Олексій солодко спить серед подушок і перин на своєму камінному ложі під пірамідальними липами цвинтаря .
Аделя під час його приходів усе мусила бути десь поруч : то пива підливала їм із докторкою Анґер до кухлів , то приносила смажений згливілий сир , начинювані яйця і канапки з язиком чи сомом — що в домі було найкращого .
Всім своїм видом показувала роздратування , а коли пані докторка запитувала , у чому ж річ , чому я не в гуморі , це викликало у мене таке бурхливе обурення і могутні емоції ( адже ж не могла я прямо відповісти на це запитання ) , що я не витримувала , виходила зі світлиці : засліплена , зла , самотня , розірвана на частини своїми жалями , любов’ю , образою .