Колишня заступниця начальника відділу досліджень і розслідувань Луганського обласного територіального відділення Антимонопольного комітету України Юлія Павленко уклала угоду з прокуроркою і отримала 18,7 тис грн штрафу за вимагання неправомірної вигоди від приватної підприємниці.
У вересні 2017 року Павленко під час спілкування із приватним підприємцем повідомила останньому, що він систематично повинен надавати їй неправомірну вигоду.
Підприємець звернувся до правоохоронних органів із заявою про вчинення відносно нього кримінального правопорушення.
У подальшому на адресу Луганського обласного тервідділення АМКУ надійшли два листи від прокуратури Луганської області від 14.02.2018, лист народної депутатки від 19.02.2018 та лист від Лисичанського ВП ГУ Нацполіції в Луганській області від 21.03.2018 щодо можливих порушень законодавства про захист економічної конкуренції суб'єктами підприємницької діяльності, а саме: семи ФОПів і ПП «Продгрупсервіс», які брали участь у тендерах щодо закупівлі продукції комунальними установами Луганської області.
Усі вони орендують складські приміщення у вказаного підприємця.
Дізнавшись про вказані листи, Павленко неодноразово зустрічалася з підприємцем і запропонувала дати їй 40 тис грн за вплив на в. о. голови Луганського тервідділення, який під впливом Павленка мав повідомити нардепці і правоохоронницям, що у діях ФОПів і «Продгрупсервісу» відсутні ознаки порушення законодавства про захист економічної конкуренції.
Дії Павленко кваліфіковано за ч. 2 ст. 369-2 КК, як надання пропозиції здійснити вплив на прийняття рішення керівницею Луганського тервідділення.
У вересні військова прокурорка Луганського гарнізону і Павленко уклали угоду про визнання винуватості останньою.