Поліція підозрює заступницю головного лікаря Комунального закладу охорони здоров'я «Харківська міська дитяча лікарня № 5» в незаконній вимозі оплати за надання медичної допомоги.
Про це стало відомо з ухвал Фрунзенського районного суду м. Харкова, куди слідча звернулася в рамках кримінального провадження № 42017221050000013 від 24.02.2017 року.
В поліцію звернулася потерпіла, яка розповіла, що зі своєю донькою побула на прийомі у заступниці головного лікаря з медичної частини «Харківської міської дитячої лікарні №5».
Після скарг дочки на здоров'я, лікарка відвела їх до кабінету для проведення ультразвукової допплерографії сосудів, на дверях лабораторії не було жодних назв, оголошень або прейскурантів.
За проведення діагностики потерпіла заплатила 390 грн лікаркам, на основі даних дослідження заступниця головлікарки встановила діагноз та призначила лікування.
Поліція також вважає, що фірма не має ліцензії на проведення медичних досліджень і є лише прикриттям для комерційної діяльності посадовиць лікарні.
З судових матеріалів відомо, що слідчі провели обшуки «Харківська міська дитяча лікарня № 5» та наклали арешт на обладнання «АРС-2015».
В суді слідча клопотала про доступ до документів фірми, і суд це клопотання задовольнив.
Засновницею «АРС-2015» вказана харків'янка Світлана Христинко, в квартирі якої і зареєстрована фірма.
З вересня керівницею фірми є Ольга Парсаданова, яка також є співвласницею ТОВ «Укрградінвест» та ТОВ «Медіапростір»