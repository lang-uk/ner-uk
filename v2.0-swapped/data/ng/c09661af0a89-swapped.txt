Із 64 депутаток Львівської міськради десятеро не задекларували внески до статутних капіталів фірм – своїх чи родини, а також дев'ятеро – приховали якесь майно.
Львів», які перевірила декларації депутаток ЛМР за 2015 рік.
Статутні внески найбільшого розміру не задекларували депутатки від БПП Тетяна Козловська (10,6 млн грн), від «Громадянської позиції» Ірина Сердюк (6,2 млн грн) та від «Самопомочі» Галина Корончевська (1,6 млн грн).
Серед осіб, які приховали свій бізнес – депутатка від БПП Оксана Адамюк, яка не задекларувала статутних внесків на загальну суму 414 тис. грн, а також «укропівка» Ірина Зінкевич, котра виявилася учасницею вінницького ТОВ «Вандем».
Решту депутаток не задекларували бізнес членів сім'ї.
Це, зокрема, «свободівки» Валентина Гутник (підприємства чоловіка ТОВ «Світ водних розваг» та ТОВ «ПП Волошин») та Валентина Рікота (фірма чоловіка ПП «Центр міжнародної співпраці»), депутатки від БПП Наталія Свіщова (фірма матері ПП «Перспективні технології захід») та Іванна Рудницька (компанія чоловіка ТОВ «Зоряний водопад»).
Депутатка від «Самопомочі» Валентина Федишина задекларувала власні внески до статутних фондів фірм, однак забула про сімейне ПП «Холдінвестгруп», де станом на кінець 2015 року чоловік Дмитро, син Іван та батько Степан мали внески розмірами 40 тис. грн, 18 тис. грн та 20 тис. грн відповідно.
Серед депутаток, котрі забули задекларувати майно, депутатки від «Самопомочі» – Оксана Василишина, Марія Дворакевич та Богданна Зубрицька, від «Народного контролю» – Валерія Веремчук та Віталія Свінціцька, від БПП – Іванна Грицевич, від «Громадянської позиції» – Анна Палідович та від «Свободи» – Марина Рікота.