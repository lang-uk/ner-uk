У березні минулого року госпсуд Дніпропетровської області постановив, що «Придніпровська залізниця» має викупити у фірми за 144,29 млн грн щебенеочисну машину, яку залізничниці взяли в лізинг у 2012 році.
Та в грудні «Прем'єр Лізинг» звернувся до суду з проханням роз'яснити, чи має право державна виконавиця накладати арешт на усе рухоме та нерухоме майно, а також на грошові кошти «Придніпровської залізниці» у межах викупної вартості, що становить 144,29 млн грн.
Суд першої інстанції роз'яснив, що держвиконавиця має право арештовувати майно і кошти залізниці.
ТОВ «Прем'єр Лізинг» в 2011 р було зареєстроване на жительку села Білокуракине Луганської області Ольгу Пономаренко, а потім на киянку Наталію Чернікову, яка значиться засновницею понині.
Остання також виступала засновницею ТОВ «Албента», близького до бізнес-групи народної депутатки від Партії регіонів Юлії Іванющенко.
Також «Прем'єр Лізинг» пов'язували з екс-президенткою Людмилою Янукович.