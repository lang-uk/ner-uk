За поданням керівниці Кіровоградської ОДА Людмили Кузьменко напередодні чергової сесії місцевої облради, яка повинна була відбутися 10 листопада, було підготовлено проект рішення облради щодо використання 3271 га мисливських угідь у Знам'янському районі.
Єдиною власницею та керівницею підприємства є депутатка Кіровоградської райради від партії «Блок Петра Порошенка «Солідарність» Ірина Дапринда.
Мати голови ОДА Галина Кузьменко є нардепкою від цієї ж політсили.
Депутатка Дапринда є власницею ще низки підприємств, зокрема ФГ Дапринди С. М., СФГ Мороза М. П., ТОВ «Володимирівка Агро», ФГ «Гаївка Агро», ТОВ «Полтавська».
Частина з цих підприємств створена до 2017 року, втім депутатка не згадала їх у власній декларації за 2016 рік.
Власного житла, відповідно до декларації, у депутатки немає.
Загалом за минулий рік депутатка-підприємниця задекларувала 1,53 млн грн. заробітку.
Як повідомила «Нашим грошам» журналістка «Прозоро» Пелагія Лісниченко, після жвавого обговорення цього проекту рішення на сесії облради 10 листопада голова Кіровоградської ОДА запропонувала додатково вивчити питання, після чого вже виносити його на наступну сесію.