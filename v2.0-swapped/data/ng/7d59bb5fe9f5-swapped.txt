Херсонський міський суд Херсонської області визнав винним колишнього заступника голови Херсонського відділення АМКУ Романа Бережанського у несвоєчасному поданні річної декларації «після звільнення».
Суд не підтримав аргументації екс-чиновника, вирішивши справу не на його користь.
Нагадаємо, 31 липня 2018 року Прокуратура Херсонської області спільно з місцевим спецпідрозділом Управління СБУ викрили на той момент заступника голови Херсонського тервідділення Андрія Бережанського на хабарі у розмірі $4 тис за обіцянку суб'єкту господарювання закрити очі на здійснене ним порушення конкурентного законодавства.
У вересні минулого року екс-антимонопольника відпустили під заставу у 147 тис. грн.
Додамо також, у липні цього року Валентину Василенко, яка очолювала Херсонське відділення Антимонопольного комітету на час затримання Бережанського, призначили головою Житомирського територіального відділення АМКУ.