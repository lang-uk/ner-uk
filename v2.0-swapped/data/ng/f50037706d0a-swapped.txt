Такі дії місцевих депутаток Відділення АМКУ визнало антиконкурентними, зобов'язавши раду припинити перешкоджати існуючим підприємницям розвивати діяльність, а також зняти бар'єр для входження на ринок нових підприємниць.
Із рішення антимонопольниць відомо, що протягом 2015-2016 років загалом 337 підприємниць оформили паспорти прив'язки тимчасових споруд (ТС).
Проголосувавши за повну заборону розміщення тимчасових споруд, місцеві депутатки вчинили дію, що могла призвести до обмеження конкуренції та надання окремим підприємницям невиправданих переваг – тим, котрі вже встановили ТС.
У липні 2018 року депутатки Хмельницької міськради розглянули рішення Хмельницького тервідділення, однак, за результатами голосування скасувати спірні зміни не вдалось.
У жовтні 2018 року антимонопольниці звернулись до суду.
Нагадаємо, у 2016 році «Наші гроші» публікували хіт-парад депутаток-«тіньовиць» Хмельницької міської ради.
Рейтинг очолила мільйонерка, депутатка від БПП Марина Галкіна, яка не оприлюднила дані про внески до статутних фондів трьох підприємств загальним розміром 15,6 млн грн.