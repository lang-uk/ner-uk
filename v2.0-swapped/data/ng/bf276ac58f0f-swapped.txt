Прокуратура підозрює директорку КВП «Краматорська тепломережа» та директорку ТОВ «ТД «Укрпласт» у заволодінні коштами комунального підприємства під час закупівлі труб за завищеними цінами.
За даними слідства, у 2015 році директорка комунального виробничого підприємства «Краматорська тепломережа» уклала договір про купівлю труб марки «Ізопрофлекс» по ціні 1200 грн. за один погонний метр у ТОВ «ТД «Укрпласт», з директоркою якого попередньо вступила у злочинну змову.
Слідство також з'ясувало, що директорка «Краматорської тепломережі» та керівниця «ТД «Укрпласт» є обізнані з формами та методами роботи правоохоронних органів, діяли та продовжують діяти конспіративно.
У 2015 році директоркою КВП «Краматорська тепломережа» була Марія Ісік.
Наразі в. о. керівниці цього комунального підприємства є Марія Вовколуп, яка раніше, коли «Краматорську тепломережу» очолював Ісік, була головною інженеркою КВП.
Директоркою ТОВ «ТД «Укрпласт» з 2013 року є Марія Дяченко, засновниця Раїса Придатко.